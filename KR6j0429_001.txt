#-*- mode: mandoku-view; -*-
#+DATE: 2015-08-30 20:32:21.862478
#+TITLE: 不動使者陀羅尼祕密法
#+PROPERTY: CBETA_ID T21n1202
#+PROPERTY: ID KR6j0429
#+PROPERTY: SOURCE Taisho Tripitaka Vol. 21, No. 1202
#+PROPERTY: VOL 21
#+PROPERTY: BASEEDITION T
#+PROPERTY: WITNESS T@BING
#+PROPERTY: LASTPB <pb:KR6j0429_T_001-0023a> 
#+PROPERTY: JUAN 1
¶
No. 1202¶
不動使者陀羅尼祕密法¶
¶
唐三藏沙門金剛菩提奉詔譯¶
¶

如是無量力不動聖者毘盧遮那使者心。一¶
切利益成就法。欲受持者。先當行四種精進¶
行。自約身心令念不散。一志堅固速得證驗¶
令滿所願。云何四種行自約。一者斷食二¶
者服氣。三者食菜四者節食。隨力所辦自約¶
身已。專誦根本陀羅尼。滿一洛叉乃至三洛¶
叉已。即一日一夜水亦不食。廣大供養莊嚴¶
道場。於畫像前燒苦棟木如大拇指長十二¶
指。兩頭搵酥每誦呪一遍燒一枝木。滿一千¶
八遍燒了。小小世間事便得滿願。復次¶
誦數滿已。入江海大河深至項處。面向東¶
立。每日念誦數滿三洛叉已。心中所愛福¶
田皆得滿願。其水當令無蛟龍惡獸之處。¶
恐呪功未成為他物所損。則當須結界。若¶
常加功持誦。不動使者現身。力能縛一切鬼¶
神。亦能摧折一切樹木。亦令空中飛鳥隨念¶
而墜。亦能乾竭龍湫。若欲論議及對外道惡人皆能降伏。復次先候月欲蝕時。令誦呪滿¶
數。先蝕一日一夜不食。取新牛糞未落地¶
者。作方壇二肘。未落地者有二種義。一者¶
以器物承取莫令至地。二者亦落地時塵土¶
未污。即略取上分不著地者。將以泥壇泥壇¶
訖。以種種好花散以供養。取大般若經安
<pb:KR6j0429_T_001-0023b>¶
置中心著。取同色老犢子[牛*孛]牛乳作酪。旋¶
以取酥一兩熟銅椀盛。以可里羅木作篦。攪¶
酥。從月初蝕即念誦。乃至見三種相。所¶
謂暖烟焰等。得暖相者。服之差一切疾病。得¶
烟相者。將以塗己身。可以隱蔽不令惡人¶
所得見也。神通身能¶
飛行。所謂身通也。老犢牛乳者。犢生經年¶
已上。犢大如母而猶食乳者。其犢毛色須與¶
母同。如是牛乳堪作酥用。

復次行人誦一¶
洛叉已。即往深山高頂之上。斷穀不食更¶
誦一洛叉。心心相續更莫異緣。天之伏藏¶
自然出現。凡伏藏者有天有神有人。人¶
所埋藏者為人伏藏。鬼神所守名曰¶
神伏藏。亦名地伏藏。諸天守護者為天伏藏。¶
天藏尚能得見。況地藏及人藏乎。應作¶
福事隨意受用。¶

復次依護摩法。杓子盛牛乳一呪一燒。如是滿一千遍。能除國中大疫癘也。護摩法¶
者。掘地作爐著火令熾。杓子法者。以堅木¶
剋之頭如杓。可受鷄子黃已下乳。其柄端直¶
長二尺許。別以淨器盛乳。以此杓子酌而呪¶
之。西國疫癘或一家一村遞相染著。著皆¶
死盡。今吳蜀嶺南亦有此事。是法能制。¶

復次取百草花和酥酪蜜。一呪一燒。所求¶
衣服如此花色。皆得稱意。若求緋者當燒赤¶
花。餘皆准此。雖不思議神力滿行人願。自¶
可量分約事而求。則無後患。若非分妄取¶
神亦慢人。雖得不貴。若燒蜜邏嚩一洛叉。一¶
一呪燒得國中第一官位。度所能作者。求之
<pb:KR6j0429_T_001-0023c>¶
必遂。蜜邏嚩外國菓子也。¶

復次燒畢養魚花得一切人愛樂。燒松木以¶
三物點燒誦十萬遍。得無量眷屬。松木長七¶
寸大如指擘之。燒大麥呪之得大丈夫富貴¶
自在。大麥馬麥也有皮者是也。¶

畫像法摧伏第一¶

若欲作法。應對像前。心有所緣神應緣感。¶
於好絹上畫不動使者。著赤色衣斜帔。腰褌¶
子亦赤色。左邊一髻下垂至耳。左眼微斜¶
看。左手把羂索右手把劍直竪。劍首如蓮花¶
葉狀。劍靶寶鈿。於寶石上坐。曲眉瞋目身¶
赤黃色。怒狀。令一切眾生皆怕懼相。畫此像¶
已。於河海岸邊清淨蘭若。或淨室之中。¶
行者亦清淨身著赤色衣。心想自身皆作赤¶
色。不得散亂默然乞食。念誦五洛叉滿已。¶
取豇豆箕五寸剉之一萬莖。三物默燒。於
<pb:KR6j0429_T_001-0024a>¶
此像前至心燒誦。不動使者即自現身。令行¶
人見。見已。得如來三摩地心。與諸菩薩常得¶
一處。¶

復次於此畫像前。每日三時念誦本呪。經六箇¶
月隨力供養花香飲食。求種種願皆得滿足。¶

若有兵賊來者。行人手執一幢。誦一千遍立¶
著來處。彼寇賊等自然退走。怕懼而散。若¶
損國損佛法怨家惡人。以鹽土相和作其¶
像。心上題其姓名。形長一肘。誦呪呪之一遍。¶
割取一段燒之。乃至燒盡。彼人若不降伏¶
必死。又取曼陀羅葉燒。呪一呪一稱惡人¶
名字。燒之滿一千遍。前人必定失心。取牛¶
乳燒一千遍還令復本。若燒鹽稱名。一呪一¶
燒滿一千遍。千里內喚人皆至。若燒安¶
息香三時常不斷絕。得國中上品位。右已前法皆於此畫像下用之成就也。¶

又畫像法第二¶

先於中心畫釋迦牟尼佛。左邊畫曼殊室¶
利童子菩薩形狀。右邊畫執金剛菩薩。作美¶
笑容。右手執金剛杵。底下畫不動使者。¶
寶瓔珞莊嚴。於畫像前念誦五洛叉訖。種種¶
使役無不從順。取蓮花十萬莖。以酥蜜酪三物。相和¶
點一一花上。誦呪一遍即燒之。如是燒花令¶
盡。是時蓮華吉祥天即現自身。問行人言所¶
願何事。隨汝所求皆得滿足。¶

又取蘇末那花一洛叉。一呪一燒乃至燒盡。¶
即得夜叉女來現身任種種驅使。若有人欲¶
經恐怖來求助者。取屍陀林中灰呪之七¶
遍與之。令其護身即得安樂。若取牛黃像
<pb:KR6j0429_T_001-0024b>¶
前呪七遍。清水和於額上一點之。令一切人¶
見者皆得歡喜。降伏一切毘那夜迦。若咬蛇蝎¶
等毒虫之類。以淨土作泥呪之七遍。點瘡痛之處應¶
時即差。¶

別畫使者法第三¶

若欲得見不動使者。乃至種種千事萬事人間¶
之事皆可稱心者。當畫不動使者。身赤黃¶
色。上衣斜被著色。下裳赤色。左邊一髻¶
黑雲色。童子相貌。右手執金剛杵。左手執¶
羂索。口兩角微有牙出。怒眼赤色。火焰中¶
坐在石山上。於此畫像前種種結印念誦。皆得¶
成就。放光隱形縛一切鬼神皆得成就。¶

縱無畫像。但清淨處或伽藍中。得淨房舍一間¶
房無人喧鬧。即得念誦。一切世間鬼神疫病瘧¶
等。誦七遍或至二十一遍無不即差。於此¶
畫像前。淨泥地作檀燒安息香。取一明鏡當¶
心安之。口加念誦。令一童子童女等看此¶
鏡中。問其所見即皆言說所求願事。須喚龍¶
神。但得名字。立童男童女清淨之者。誦呪呪¶
之。其神等入此童子心中。便共行者語論三世¶
之事。所問皆答。若欲得使矜羯羅者。月¶
生一日起首。早晨清淨。畫像前散花。以檀香¶
粖泥地作壇。呪一百八遍。日午黃昏各誦一¶
百八遍。若多誦不絕最好。餘時不能誦呪。但¶
向道場中坐。一心正念誦至時而誦亦得。至¶
十五日滿。即造種種飲食供養。畫像前方一¶
肘。作坑深一磔手指指。燒遏伽木。若無用¶
苦棟木。亦得取白芥子一斗五升。從黃¶
昏起首。誦呪取杏仁許芥子。呪一遍了即
<pb:KR6j0429_T_001-0024c>¶
投於火中燒之。其芥子以蘇泮之令濕。如¶
此燒呪至半夜後。矜羯羅即現形云。須作何¶
驅使。行人報云須矜羯羅今日已後有事須¶
問。常相隨逐更莫東西。矜者問事也。羯¶
羅者驅使也。若不現者心決定念不動¶
使者。必須得見莫生狐疑。直至平明無不現者無不來¶
者。現已種種驅使處分皆得。乃至洗手或用。¶
柳枝木令取皆得欲得上天入地。亦扶行人¶
將去。¶

又欲得見欲界上天女等。令將來相見亦得。¶
何況人間取人及物乃至種種飲食亦有法具戴梵本。此神作¶
小童子形。有兩種。一名矜羯羅恭敬小心
<pb:KR6j0429_T_001-0025a>¶
者是。一名制吒迦難共語惡性者是。猶如人¶
間惡性在下。雖受驅使常多過失也。若無¶
事時向道。且去還來。莫向道無事好去。若¶
向道無事好去。即便長去更不來矣。第一須¶
記不得邂逅。西國有僧驅使多年。一朝誤遣遂¶
不復來。乃啼哭悔恨不復更至。¶

若欲使古力迦龍王者。於壁上畫一劍。以古¶
力迦龍王繞此劍上。龍形如蛇。劍中書¶
阿字。心中亦自觀此劍及字。了了分明心念¶
不動使者。誦一百八遍。一日三時滿六箇月。¶
多誦益好。若月滿已後。古力迦龍王自現¶
其形作人形狀。恒常相隨逐行人任所驅使。¶

不動使者根本真言曰。¶

那謨三滿多嚩日囉(二合)喃(一)尾迦吒微吃哩¶
多毘羯邏(二)摩訶閉[口*(隸-木+士)]多(三)毘瑟咤(上)契註¶
(知古切)叱瑟吒(二合)訶囉(四)按怛囉摩囉達羅(五)¶
折覩嚕木佉(六)濕嚩(二合)囉那囉迦遏劫比嚕¶
[口*律]特嚩(二合)計舍吽(七)跋折囉二合(二合)跋折¶
[口*路](二合)[卄/(阿-可+辛)/子]吽泮吒娑嚩二合引訶引八¶

持此呪者。於六月中每日三時念誦不絕。¶
每日清淨飲食。每飲食時先出一分食安於淨¶
器中。呪二十一遍待自食了。將此器食¶
寫著淨處。月滿已後不動使者滿種種願。三¶
時且時午時黃昏時。時別誦一百八遍。¶
此名受持根本呪法。後更有心呪出食。¶

此不動使者毘盧遮那佛之化身。一持之後¶
生生加護。若求出世無上菩提者。當清淨梵¶
行一心精進。當得種種不思議三昧不思議¶
境界不思議神通不思議辯才不思議力用。
<pb:KR6j0429_T_001-0025b>¶
如是之事證者乃知。不可具說。若世間之人¶
世習未斷。雖千度觸犯種種重業。使者皆許¶
其懺悔。不即捨離。¶

#+BEGIN_VERSE
「　結界護身法
　先作海䗍印[彖/虫]
#+END_VERSE
」¶

以左手中指已下三指。握右手中指已下三¶
指。各以當手大拇指。捻無名指。相捉訖。直¶
竪右手頭指。屈左手頭指。捻右手頭指第二¶
節文。安口上誦根本呪七遍。於頂上右旋三¶
匝。隨心遠近結界即成。無能犯者。¶

次作身印。¶

合二手以二頭指二無名指。入掌內相叉直¶
竪二大母指二中指二小指。相合如三股金¶
剛杵形名為甲印。誦根本呪七遍已。先安額¶
上次安右肩次安左肩次心上次喉上。五處印¶
之以護身。欲坐念誦皆先作此護身法事。欲出¶
行去亦宜作之。¶

次作劍印。¶

以左手大母指。捻無名指小指頭。直申頭¶
指及中指。為劍鞘。又以右手大指。捻無名指¶
小指甲上。直申中指頭指。為劍。內安左手掌¶
中。名劍印。先安心上。令中指頭指直竪。誦不動¶
使者辟一切惡毒呪。呪七遍訖然後移安頂上呪¶
曰。¶

唵引　阿者囉迦那步陀制吒迦(上)吽吽二可¶
伊(許伊切)可伊三一譚上聲(去)蘖哩醯摩四訶哩毘¶
沙颯(蘇急切)多惡紇哩鴆(鵠鴆切)泮五¶

若有人服毒欲死。作此印呪七遍。即可。差若¶
欲結界辟惡鬼神開惡雲等。即安左膝上。如拔¶
刀劍狀。用力拔之。於頂上右旋三匝隨意遠
<pb:KR6j0429_T_001-0025c>¶
近。以劍竪安眉間少時而止。一切無敢犯¶
者。若欲念誦。先作此印法已。然後開手取珠¶
依常念誦。¶

次作無畏清淨印。¶

以右手大指上節。捻頭指甲上。餘三指並直¶
申呪七遍。所欲供養香花食等令清淨者。並以¶
此印印之。三指點清水灑之即淨。若有恐懼之人¶
來求依護者。衣下結此印。稱前人名字七¶
遍。呪訖前人即不復恐懼。名無畏清淨印。¶

次誦不動迎請呪。¶

那麼　三曼多　跋日囉(二合)喃一阿哩夜二合
<pb:KR6j0429_T_001-0026a>¶
跋折囉(二合)摩訶俱[口*路]陀二阿蘖瑳阿蘖瑳三緊¶
之囉夜斯四一鄧迦哩蠅俱盧那摩莎訶五¶

用前劍印安頂上。左手中指頭指屈。三遍¶
誦呪招召之即來赴也。¶

次作索印。¶

以右手大母指。捻中指已下三指甲。直竪頭¶
指。以左手中指已下三指。握右手頭指。屈左¶
手頭指。押左手大母指甲上。誦索呪曰。¶

那摩三曼多未實忱栗切囉喃一阿播捨判者那吽¶
泮二¶

誦呪七遍已。用伏一切鬼神。令一千二千¶
里。追人及天龍八部等。用此印呪。¶

次作師子奮迅印如前甲印申。二頭指開直¶
竪之。身立如金剛勢。以印或左麾或右麾之。¶
怒目瞋意吽聲誦師子呪曰。¶

那摩三曼多末寔囉喃一¶

唵阿者攞迦那戰拏娑馱耶吽泮二¶

誦七遍已。能降伏一切惡魔軍等。以印麾惡雲¶
雨。應時皆散。散已解印。¶

若惡風雨不止者。取棘針和白芥子。燒呪一¶
百八遍。更誦根本呪一百八遍。非但風雨散¶
止。其龍神等却來擁護行者。¶

次作根本心中呪印。¶

先結眼印。以右手無名指小指握大母指頭。¶
直申頭指中指。於額上兩眉間。垂頭指中指。向下漸向髮際。引之向上。名不動使者¶
天眼印誦心中呪呪之。

唵質路一¶

古婆(平聲)皤耶莎訶二¶

作瞋怒意。吽字作聲誦。稱怨家名字。大鬼
<pb:KR6j0429_T_001-0026b>¶
神捉彼人心令其降伏。若常依此誦不斷絕。¶
必得眼通徹見三千大千世界。及三界中事。如¶
對目前等無有異。¶

次作根本心印。¶

兩手合掌便內相叉。令十指頭並入掌中訖。¶
直申二頭指頭相拄。二大母指句取二無名¶
指甲。名根本印誦心呪曰。¶

曩莫三滿多　嚩日囉(二合引)喃一　怛囉二合引¶
吒(半音)阿目伽戰拏摩訶嚧灑拏三娑[叵*頁]¶
(二合引)吒耶吽四怛囉(二合)麼耶怛囉(二合)麼¶
耶吽五怛囉(二合)吒半音呼憾𤚥六(去)¶

每日自食先出種種飲食一分。於一盞中著。¶
待食了誦呪七遍。呪之寫淨處著。日別如此¶
所去處常得擁護逐後。¶

復有一字呪曰。¶

那摩三滿多　末實囉喃一鴆(胡浪切二)¶

用前根本印呪之。常誦結印不斷絕。亦常不¶
離左右也。¶

不動寶山印¶

兩手十指向內相叉。急握成拳。名不動寶山¶
印。¶

頭印¶

右手大母指屈入掌中。四指握為拳。頂上安¶
之名頭印。¶

一髻印¶

即此頭印。上申頭指中指。相並安左頂上。便¶
引向下。耳前向下。名使者一髻印。¶

口印¶

二手相並。以二小指相叉。屈二無名指。握
<pb:KR6j0429_T_001-0026c>¶
小指第二節。以二大母指。捻無名指甲。二¶
中指頭相拄。二頭指屈。捻二中指背第三節。¶
從掌向上數第三也。安此印口上名口印。¶

心印。¶

即依口印。屈二頭指入二大母指根。安心上¶
如獨股金剛杵形。名曰心印。¶

火焰印。¶

右手大拇指。押小指甲上。左手握大母指作¶
拳。申頭指內右手掌中。從右邊遶頭上。過向¶
左猶如旋背光勢。名曰火焰印也。¶

遮火印¶

並二手各握大母指為拳。屈二頭指。入二大指¶
根內。拳相向並之。能除一切火難。¶

已前諸印每念誦時。依次第用之。口誦呪不¶
停。但持根本呪。有功已後餘呪印但誦結即¶
用有驗。更亦不須受持。
<pb:KR6j0429_T_001-0027a>¶

總攝慈救不動呪曰。¶

曩莫三滿多嚩日囉(二合)喃戰拏摩訶引¶
𡀔灑拏二娑癹二合吒耶吽三怛囉(二合)吒(半¶
音)鴆引忙(呼恨反)¶

此呪出毘盧遮那經。能攝諸印法。作前法了。¶
即誦此呪一七遍已。心念不動尊。亦作前劍¶
印。印額。¶

左右肩心上及喉上五處。誦此呪呪一百八¶
遍。當自想身如俱摩羅狀。然後彈指而散。¶

復次有法於屍陀林中取死人衣裳。畫不動¶
使者。取行人已身上血。開解之。畫像像面向西¶
行者向東。對此像念誦。每日三時沐浴著濕¶
衣裳默然念一洛叉。滿已。至月二十三日。¶
饌一切鬼神。飲食法。取種種米種種豆油麻。¶
等並相和作飯。於八方散之。自身一日一夜¶
不食。覓一死人具足相貌者。洗之令淨與。著¶
衣裳。置畫像前仰臥。脚向西。燒香自身護身。結四面界訖。行人坐死人心上念誦。一¶
萬遍滿已。死人即動。不須怕懼。但堅壓著¶
急念誦。待死人口中吐蓮花出。取花執之。即¶
變身化如十五六童子相貌。乘空而去。乃至¶
梵天上。無處不至。自在遊行也。¶
法也。若有凶宅恐懼之處。或有官事逼惱者。¶
當一心誦根本呪。亦可書呪釘於庭中令入¶
地中。萬妖不敢動作。亦可釘此慈救呪亦上¶
好。但淨室中結界護身。繫心不動使者。專念¶
不絕。多誦彌佳。乃至十洛叉。每食出一分¶
食。供養不動使者。自想心念殷勤莫間斷。¶
此最根本速得効驗。功當自知莫向人說。
<pb:KR6j0429_T_001-0027b>¶
又一洛叉十萬遍也。不動使者法略要盡¶
此。下信受奉行。¶

憂丘滿願法(右下偈文亦是和尚譯出並同時)。¶

若有善男女人比丘比丘尼等。或有厄難或¶
求官爵。或見貴人或有請覓者。當合五香燒¶
之。誦念令滿十萬遍。不得間斷。若日促須¶
願。則多人同念。令速得共滿前數亦得滿願¶
呪曰。¶

　迴光菩薩　迴喜菩薩　阿耨大天　志德¶
菩薩　憂丘婆丘　清淨比丘　唯願某甲¶
(若自身求事當自稱姓名為人求者稱前人姓名)　官事得了　死事¶
即休　諸天菩薩　外國羅漢　救濟某甲¶
　過度災難(假令求官者。當於在前唯願某甲下。云得某官宿殃永¶
滅。障難皆休。又於此救護某甲過災度難下。云所求某官得稱願)¶

唯願慈悲滿弟子願。¶

持法先誦令熟念之。口不出聲。滿十萬遍數¶
訖。即獲所願。若求速効行住不得間斷。事大¶
者眾誦。行出即不須燒香。若在家坐念必須¶
燒五香也。安息香零陵香霍香沈香熏陸香。¶
若無沈香以白檀代之亦得。必不得闕安息¶
香及零陵霍香也。¶
不動使者陀羅尼祕密法